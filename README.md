# Test-provalab12

## Teletaxi

Spett. Ditta, 

Dopo  l’incontro  relativo  al  sistema  TeleTaxi  vi  inviamo  le  informazioni  richieste  dal  vostro 
analista.

L’evoluzione  tecnologica  nel  settore  della  geolocalizzazione  ha  permesso  la  realizzazione  di 
*TeleTaxi*,  un  sistema  che  garantisce  una  diminuzione  dei  tempi  di  risposta  alle  richieste  dei 
**clienti** e una migliore allocazione delle **corse** effettuate dai **taxi** della **flotta**. 

Per chiedere un taxi,  il  cliente  può  interagire  con  TeleTaxi  in  varie  modalità  (operatore  tramite  telefono, Internet, SMS), fornendo il **punto di partenza** della corsa e ottenendo in tempi rapidi e certi 
il  **numero**  di  un  taxi  libero  e  il  **tempo  stimato**  d’attesa.  

Il  sistema  consente  al  cliente  di richiedere  **servizi  speciali**  (**colli  ingombranti**,  **animali**,  **disabili**,  **destinazione extraurbana**)  che  saranno  gestiti  con  taxi  opportunamente  attrezzati.  

La  scelta  del  taxi  da inviare  al  punto  di  partenza  avviene  in  base  a  strategie  basate  sui  taxi  disponibili,  sulle condizioni del traffico e sull’orario della chiamata. Dopo aver ricevuto la **richiesta**, il sistema la invia  ai  taxi  potenzialmente  interessati  i  cui  autisti,  tramite  l’apposita  consolle,  potranno 
accettarla.  

Tra  tutte  le  risposte  ricevute,  il  sistema  seleziona  quella  migliore  assegnando  la richiesta al taxi prescelto e cancellandola su tutti gli altri. 

La dimensione della flotta garantisce, nella  maggior  parte  dei  casi,  una  risposta  in  tempi  ragionevoli.

Se  il  tempo  stimato  d’attesa eccede  le  sue  aspettative,  il  cliente  può  rinunciare  al  servizio.  Anche  gli  autisti  trarranno vantaggi  dall’uso  di  TeleTaxi.  

La  consolle  visualizza  le  richieste  (punto  di  partenza  e  servizi speciali)  e,  mediante  un  tasto  dedicato  (*AccettaRichiesta*),  consente  all’autista  di  accettarla. 

L’arrivo di una nuova richiesta è segnalato da un suono emesso da un cicalino. Giunto al punto 
di  partenza,  l’autista  chiede  al  cliente  la  destinazione  e  accetta  la  corsa  premendo  un  tasto 
dedicato (Corsa). 

Al termine della corsa, l’autista preme di nuovo il tasto Corsa per comunicare a *TeleTaxi* la sua disponibilità ad accettare altre richieste. In casi eccezionali la richiesta può essere  cancellata  premendo  il  tasto  *CancellaRichiesta*.  

L’importo  della  corsa  è  calcolato  dal tassametro,  in  base  alle  tariffe  in  vigore,  alla  **durata**  della  corsa  e  alla  **distanza**  percorsa. 

*TeleTaxi*  mantiene  aggiornato  lo  stato  (fuori  servizio,  libero,  assegnato,  occupato)  e  la **posizione** dei taxi della flotta, con una precisione temporale di un minuto o spaziale di 200 metri, inviata via radio dopo essere stata rilevata da un dispositivo GPS, installato su ogni taxi.


Sempre mediante un tasto dedicato (Servizio), l’autista può mettere il taxi in servizio o fuori servizio. 

TeleTaxi gestisce anche le richieste provenienti da clienti che si recano direttamente presso le aree di sosta dei taxi o che fermano “al  volo” un taxi libero. 

In questi casi l’autista preme  il  tasto  RichiestaDiretta  per  comunicare  al  sistema  la  sua  intenzione  di  servire  un cliente. 

Dopo aver premuto il tasto di *RichiestaDiretta*, l’autista si comporta come se si trattasse di una richiesta proveniente dal sistema. 

Cordiali saluti, 
Ing. Vito Accorsio 